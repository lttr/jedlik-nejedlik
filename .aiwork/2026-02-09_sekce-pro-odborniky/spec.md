Sekce pro odborníky

Wireframe: [wireframe.html](wireframe.html)

# **Výživa a výchova v propojení**

TEXTOVÝ BLOK Č 1

Milí odborníci, vítejte na stránkách projektu Jedlík-nejedlík.

Věříme, že prevence je základním krokem pro eliminaci nárůstu dětské nadváhy a obezity na jedné straně a poruch příjmu potravy na straně druhé.

Proto přicházíme s konceptem výživy a výchovy v propojení jako nástrojem prevence, který si klade za cíl připravit rodiče na výchovné situace okolo jídla tak, aby je zvládnul. Rodič, který ustojí dětská _„blééé, fuj, nechci apod.“_, nerezignuje při prvním nezdaru na výživová doporučení a bude schopen podporovat zdravý životní styl u svých dětí dlouhodobě.

## **Naše cíle jsou:**

- poskytovat rodičům odborné a profesně provázané poradenství k tématům nejedlictví, nadváhy, obezity a zdravého životního stylu u dětí i rodiny jako celku.
- vytvářet prostor pro prezentaci odborníků a odborných pracovišť, které poskytují poradenství ve výše uvedených oblastech
- otevírat prostor pro spolupráci odborníků, kteří chtějí táhnout v uvedených oblastech za jeden provaz
- poskytovat odborníkům možnost dalšího vzdělávání v pedagogicko-psychologických tématech v kontextu výživy
- umožňovat pravidelná intervizní setkání

IKONKY

**Mateřské a základní školy** **zřizovatelé a další** l**ékaři a nutriční terapeuté**

PO ROZKLIKNUTÍ NA SEKCE (IKONKY) TAM BUDOU U KAŽDÉ TEXTY NÍŽ  
**Mateřské a základní školy**

Spolupracujeme s mateřskými i základními školami na tom, aby se děti ve školním prostředí učily jíst bez tlaku, stresu a zbytečných konfliktů.

Pomáháme pedagogům i pracovníkům školních jídelen lépe porozumět chování dětí u jídla, nastavit funkční přístup ke stravování a včas rozpoznat situace, kdy je vhodné zapojit dalšího odborníka.

Ukazujeme školám cesty, jak pracovat s tématem jídla podpůrným a dlouhodobým způsobem, při kterém není jídlo boj a nikdo není poražený.

Naším cílem není děti donutit jíst, ale podpořit zdravý vztah k jídlu a rozvoj dovedností, které k jídlu patří, a to s ohledem na vývoj dítěte i realitu školního provozu.

### **Jídlo je naučená dovednost**

[TOTO je produkt, tak to dát třeba do nějakého rámečku]

Jedná se o základní seminář určený pro pedagogy MŠ a prvních třech tříd ZŠ, případně asistentů pedagoga a pracovníků školních jídelen, který by dle našeho profesního názoru měli absolvovat všichni, kteří pracují s dětmi v době stravování.

Na semináři se dozvíte:

- jak s dětmi u jídla pracovat tak, aby se naučily jíst celou paletu potravin,
- proč jedno dítě nejí pomazánky a jiné chce jen suché potraviny atd., a že ne vždy jde o pouhou rozcapenost z domova,

- jak rozlišit běžné vývojové projevy odmítání jídla od signálů, které už vyžadují pozornost,
- jak na pracovišti okolo jídla táhnout za jeden provaz a vzájemně se podporovat (pedagogové a pracovníci jídelny),

- jaká je v rámci jídla role školy a kdy je na místě doporučit rodičům další odbornou pomoc.

**Cena:** 5000,- \+ cestovné 10,-/km

### **Roční podpůrný program pro školy**

[TOTO je produkt, tak to dát třeba do nějakého rámečku]

Navazuje na úvodní seminář a poskytuje škole dlouhodobou podporu v rozsahu dle domluvy se školou.

Pomáhá:

- sjednotit přístup celého týmu,

- řešit konkrétní situace z praxe, sdílet, co se daří a nedaří a hledat funkční řešení dalších postupů.

Cena je závislá na rozsahu spolupráce.

**zřizovatelé a další**

## **Škola je nejlepší preventivní nástroj, který jako zřizovatel máte**

Chcete skutečně ovlivnit zdraví dětí ve vašem městě či obci? Škola je nejúčinnější místo, kde začít. Jednorázové akce a projekty typu ,,den zdraví” jsou jistě dobrým začátkem, ale pokud nemá projekt návaznost, jedná se o plácnutí do vody a trochu vyhozené peníze.

Podporujte zdravý vztah dětí k jídlu dlouhodobě. Staňte se inovativním zřizovatelem.

## Myslete dlouhodobě, ne nárazově

Děti si nevytvářejí vztah k jídlu z prezentací a jednorázových akcí.  
Vytvářejí si ho z toho, jak prostředí funguje každý den:

- jak se o jídle mluví,

- jak se s ním pracuje v běžném provozu,

- jaké signály dostávají od dospělých,

- zda je škola v souladu s tím, co sama učí.

Pokud se o zdraví učí v hodině, ale:

- děti jsou odměňovány sladkostmi,

- pitný režim je postaven na slazených nápojích,

- pedagogové tápou, jak reagovat na nejedlictví či odmítání jídla u dětí v MŠ atd.,

pak se dobrý záměr míjí účinkem.

## Klíčem jsou dospělí a prostředí

Když pedagog ví, jak s tématem jídla pracovat bez tlaku, dlouhodobě a v souladu s vývojem dítěte, a když školní prostředí odráží to, co se učí, pak se změna děje přirozeně a udržitelně.

Nejde o to, aby se o jídle víc učilo.  
**Jde o to, aby škola sama byla příkladem funkčního prostředí.**

## Buďte inovativní zřizovatel

Inovace v oblasti zdraví dětí neznamená nové projekty každý rok.  
Znamená:

- jednotnou vizi,

- metodickou oporu škol,

- podporu kompetencí dospělých,

- kontinuitu od MŠ přes ZŠ.

## Jak vám může pomoci Jedlík-Nejedlík

Pomůžeme vám:

- navrhnout koncepci podpory zdravého vztahu k jídlu ve vámi zřizovaných školách,

- dát odbornou zpětnou vazbu k vaší vizi nebo strategickým dokumentům,

- nastavit realistické kroky, které dávají smysl v běžném školním provozu,

- podpořit pedagogy a školní jídelny tak, aby změny nebyly závislé na jednotlivcích,

- propojovat vzdělávání, praxi a prostředí do jednoho funkčního celku,
- realizovat dílčí přednášky pro pedagogické i nepedagogické pracovníky.

Chcete změnu pro školy ve vaší oblasti a nechcete na ni být sami? Kontaktujte nás na [info@jedlik-nejedlik.cz](mailto:info@jedlik-nejedlik.cz), ozveme se vám.

**lékaři a nutriční terapeuté**

Jste lékař nebo nutriční terapeut? Chcete pro sebe, skupinu kolegů nebo zařízení, ve kterém pracujete přednášku na jedno z námi nabízených témat? Kontaktujte nás na [info@jedlik-nejedlik.cz](mailto:info@jedlik-nejedlik.cz), ozveme se vám [zvýraznit].

Mezi odborníky šíříme zejména tato témata:

- Jídlo \- naučená dovednost aneb Když dítě nejí
- Výchovné postupy a práce s rodinou u dětí s nadváhou a obezitou do 8 let věku

- ### **Výživa a výchova v propojení \- pro odborníky**

Věříme ve spolupráci a podporu mezi odborníky, a proto jsme v roce 2024 přišli s novinkou „podpůrných setkání“. Chcete se v oblasti dětské výživy a výchovy s ohledem na výživu dále vzdělávat? Sledujte tuto sekci nebo odebírejte naše novinky pro odborníky.

## **Podpůrné setkání s intervizně-supervizními prvky**

1x za 3 měsíce pořádáme strukturované online setkání, které má charakter kulatého stolu. Ve většině případů má setkání předem dané a známé téma.

Chceme, abyste se na setkání cítili bezpečně, proto nejsou nahrávány. Účast je podmíněna odborností, zapnutou kamerou a aktivní účastí na setkání. Počet míst je omezen na 10 účastníků.

## **textový blok č. 2**

Vzdělávání nás baví a je běžnou součástí naší činnosti, ať už na straně řečníků nebo posluchačů. Pořádáme přednášky, besedy, webináře, kurzy a akce na míru.

## **Odběr novinek pro odborníky**

Chcete, aby vám žádné setkání neuteklo? Přihlašte se k odběru novinek pro odborníky.

Jméno a příjmení \*

Email \*

Odbornost

Máte námět na téma pro kulatý stůl?

Pokud je nějaké téma, které by vás zajímalo na kulatém stole otevřít, napište jej zde. Zvážíme jeho zařazení do harmonogramu.

## **textový blok č. 3**

## **Kde jsme se mohli potkat?**

Konference Obezitologie a bariatrie \- 4\. \- 5\. 12\. 2025 \- příspěvek: ,,,Multioborový přístup k terapii dětské obezity v praxi”

Kongres pediatrie pro praxi \- 30 \- 31\. 5\. 2025 \- příspěvek: ,,Co může nabídnout pediatr rodičům dětí s kily navíc ve své ordinaci”

Konference Obezitologie a bariatrie \- 21\. \- 22\. listopadu 2024 \- příspěvek: ,,STOB a jeho komplexní přístup v terapii dětské obezity”

Konference Dítě: Co vše dítě živí \- 19\. \- 20\. dubna 2024 \- příspěvek: ,,Výživa a výchova v propojení”
